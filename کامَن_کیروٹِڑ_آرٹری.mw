[[ایناٹمی]] مَنٛز چھِ دٔچِھنؠ تہٕ کھووُر '''کامَن کیروٹِڑ آرٹری''' ({{lang-en|Common Carotid Artery}}) تِم [[آرٹری]] یِم [[کَلہٕ|کَلس]] تہٕ [[گَردن]] آکسیجن دار خوٗن واتناوان. یِم چھِ پَتہٕ گَردَن مَنٛز [[اندروٗنی کیروٹِڑ آرٹری|اندروٗنی کیروٹِڑ]] تہٕ [[بیروٗنی کیروٹِڑ آرٹری|بیروٗنی کیروٹِڑ]] آرٹریَن مَنٛز تَقسیٖم گَژھان.<ref>{{Cite journal|last=Manbachi|first=Amir|last2=Hoi|first2=Yiemeng|last3=Wasserman|first3=Bruce A.|last4=Lakatta|first4=Edward G.|last5=Steinman|first5=David A|date=2011-12|title=On the Shape of the Common Carotid Artery, with Implications for Blood Velocity Profiles|url=https://www.ncbi.nlm.nih.gov/pmc/articles/PMC3494738/|journal=Physiological measurement|volume=32|issue=12|pages=1885–1897|doi=10.1088/0967-3334/32/12/001|issn=0967-3334|pmc=3494738|pmid=22031538}}</ref>

== ڈانٛچہٕ ==
کامَن کیروٹِڑ آرٹری چھِ دٔچھِنؠ تہٕ کھووُرِ پاسہ آسان. یِم آرٹری چھِ مُختَلِف آرٹریو پؠٹھ وَتھان. دٔچھنؠ آرٹری چھِ برنکوسِفیلِک آرٹری پؠٹھ وَتھان. کھووُر کامَن کیروٹِڑ آرٹری چھِ ایوٹِک آرکھ پؠٹھ وَتھان یُس سیٖنَس مَنٛز آسان چھُ. یِم چھِ پَتہٕ اندرونی تہٕ بیروٗنی کیروٹِڑ آرٹریَن مَنٛز تَقسیٖم گَژھان، 

کامَن کیروٹِڑ آرٹری چھِ زٕ حِصہٕ آسان: اَکھ سیٖنُک حِصہٕ تہٕ بیٚاکھ گَردَن ہُند حِصہٕ. دٔچھِنؠ کامَن کیروٹِڑ آرٹری چھِ گَردَن نَذدیٖکھ وَتھان تہٕ اتھ چھُ کَم سیٖنُک حِصہٕ آسان. 

کامَن کیروٹِڑ آرٹری ہُند عام کھجَر چھُ مَردَن مَنٛز 6.5 مِلی میٖٹَر تہٕ زَنانَن مَنٛز 6.1 مِلی میٖٹَر آسان

=== سیٖنَس مَنٛز ===
خٲلی کھورِ کامَن کیروٹِڑ آرٹری چھُ اصل حِصہٕ سیٖنَس مَنٛز آسان. یہِ چھِ سیوٚد ایوٹِک آرکھ پؠٹھ وَتھان تہٕ چھِ ہیوٚر کُن پَکان میڑیاسٕٹانَم پٔتؠ کِنؠ.

=== کَردَن مَنٛز ===
گَردَن ہُند حِصہٕ چھُ دُنوٲنی کیروٹِڑ آرٹریَن ہِوی

ہَر کانٛہہ رَگ چھِ ہیوٚر کُن پَکان تہٕ چھِ تھایرایِڑ نِس اَلگ اَلگ گَژھان اندرونی تہٕ بیروٗنی آرٹریَن مَنٛز.

== نِگار خانہٕ ==

== حَوالہٕ ==
{{حَوالہٕ}}
