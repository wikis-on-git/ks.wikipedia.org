[[Image:Computer and monitor (2-bit palette).png|thumb|کَمپیوٗٹَر]]

'''کَمپیوٗٹَر''' چھُ آکھ [[مِشیٖن]]۔ یێمؠسُنٛد کأم چھُ ڈیٹا تھَوُن،  حِساب یا گرَٛنٛد کَرُن۔ یێمہِ باپَتھ چھِ "کَمپیوٗٹَر پرٛوگرٛیم" آسان۔
اَز کَل چھِ کَمپیوٗٹَر واریاہَن مَشیٖنَن مَنٛز اِستعمال گَژھان، مَشلَن موبایل فون، مایکروویو اَوَن تہٕ وِڈیو گیم۔ یِم چھِ [[خورد عامَل]] (مایکروپروسیسَر) اِستعمال کَران۔

==لفٕظ آگُر==
یہِ لَفٕظ چھُ [[انٛگریٖزی زَبان|انٛگریٖزی]] لَفٕظ computer (کَمپیوٗٹَر) پؠٹھ آمُت۔ یێمؠسُنٛد مَطلَب چھُ "حِساب کَرَن وول" یَتھ مَنٛز چھُ موٗل لَفٕظ compute (کَمپیوٗٹ) یێمؠُک چھُ مَطلَب 'حِساب کَرُن' یا 'گرَٛنٛد کَرُن'۔

==تَوأریٖخ==
===وُہِم صَدیٖ برٛۆنٛہہ===
حِساب کَرنہٕ باپَتھ چھِ واریاہَن ؤریٖ پؠٹھ مَشیٖن اِ​ستعمال گَژھان۔ گۄڈ اوس گِنتارٕ (abacus) اِستعمال گَژھان۔
۱۷۷۰ مَنٛز اوس پیٔر جیکے دروَن (اَکھ سوِٹذَرلینڈُک اکھ گٔر بَناوَن وول) اوس اکھ پۄتُل بَنومُت، یُس اوس پانہٕ چِٹھؠ لیٖکھِتھ ہێکان۔

===گۄڈ کَمپیوٗٹَر===
چارلز بیبیجَس چھِ "کَمپیوٗٹَرَن ہُند مول" مانان۔ تٔمؠ اوس گۄڈ کَمپیوٗٹَر بَنومُت یێمؠسُنٛد ناو اوس "ڈِفرینس اِنجَن"۔ پَتہٕ اوس تٔمؠ اَکھ "اِینیلِٹِکَل  ا​نجَن" (analytical engine) بَناونٕچ کوشِش کٔرمٕژ، مَگَر سۄ أس ناکام، کیٛازِکہِ انٛگریٖزی سَرکارَن کۆر نہٕ تٔمِس مَدَتھ کَران۔ مَگَر ۱۸۸۸ مَنٛز تێمسٕنٛدؠ نێچِوؠ (ہینریٖ بیبیج) بَنوو اینیلِٹِکَل  ا​ِنجَن ہُنٛد اَکھ لَکُٹ روٗپ۔

===جدیٖد کَمپیوٗٹَر===

====تَصَوُر====
جَدیٖد کَمپیوٗٹَرُک تَصَوُر اوس [[ایلین ٹیوٗرِنٛگ]]َن اَکھ مَظموٗن "آن کَمپیوٗٹیبَل نَمبَرز" مَنٛز لیوٗکھمُت۔اَتھ مَنٛز چھُ اَہَم چیٖز زِ کانٛہ تہِ کَمپیوٗٹَر ہێکہِ حُکَم (instructions) ہێتھ کانٛہ تہِ حِساب یا گرَٛنٛد (کَمپیوٗٹ) کَرِتھ۔  اَزٕکؠ کَمپیوٗٹَر چھِ سأریٖ ٹیوٗرِنٛگ ہُند تَصَوُر اِستعمال کَران۔

====سٹورڈ پرٛوگرٛام کَمپیوٗٹَر====
کَمپیوٗٹَر پرٛوگرٛامَس چھُ مَطلَب : کَمپیوٗٹَرَس خاطرٕ حُکَم۔ پرٛأنؠ کَمپیوٗٹرَن مَنٛز اوس حُکَم گۄڈ پؠٹھٕ لیکھمٕتؠ آسان، تہٕ پَتہٕ ٲسؠ نہٕ بَدلان۔ مینچیسٹَر بیبیٖ اوس أکِم سٹورڈ پرٛوگرٛام کَمپیوٗٹَر۔ یێمؠسُنٛد أکِم پرٛوگرٛام اوس ۲۱ جوٗن ۱۹۴۸۔

[[Category:کَمپیوٗٹَر]]
[[زٲژ:مِشیٖن]]
