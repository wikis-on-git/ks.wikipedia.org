{{Multiple issues|
{{BLP sources|date=سیٚپٹَمبَر ٢٠٢١}}
{{One source|date=سیٚپٹَمبَر ٢٠٢١}}
}}
[[File:Imran Khan - portrait (cropped).jpg| thumb|عمران خان]]

'''عمران احمد خان نیازی''' چھُ [[پٲکِستان|پٲکِستٲنؠ]] سِیاسَتدان تہٕ بیٚے سٲبقہٕ کِرکَٹ کھِلاڑؠ یۆم پاکِستانٔکؠ زٔتویٚیِم تہٕ موجودٕ وزیٖر اعظم <ref>https://www.britannica.com/biography/Imran-Khan</ref> چھُ تہٕ بیٚے [[پاکستان تحریک انصاف]]ٔکؠ سربراہ، یمہ برٛونٛہہ چُھ اۆمہ ۲۰۰۲ء پؠٹھ ۲۰۰۷ء تام تہٕ ۲۰۱۳ء پؠٹھ ۲۰۱۸ء تام [[پاکستان نیشنل اسمبلی]] ۂنٛد رُکُن تےٚ رودِمٔتِ۔ سِیاستَس مَنٛز قدم ترٛاونہٕ برٛونٛہہ ٲسؠ أۄمہ مٲہِر کِرکٹر تہ پٲکِستان نیشنل ٹیٖمِ سٲتؠ گِندُکھ الہٕ پلہٕ وۆہَن ؤرِیٚن بین الاقوامی [[کِرکَٹ]].عمران خان چھُ زامٔت لاہور کِس نیازی پشتون خاندانس مَنٛز تہ والد صٲبس اوسُکھ ناو انجینئر اکرام اللہ خان نیازی۔ ابتدٲیی تٲلیٖم کٔرٔکھ پاکستانسےٚ مَنٛز حٲصل تہٕ گرٛجویشن کٔرٔکھ کیبل کالج آکسفورڈ پؠٹھ مکمل۔ یمو کۆر ترٛوواہ ۱۳ ؤرچہِ عمرِ مَنٛز کرِکٹ گِندُن شروع تہ تیٚمہ پتہ لٔگؠ کالج طرفہ گندنہِ، اردہ ۱۸ ؤرچہ عمرِ مَنٛز کٔرکھ پاکِستان قومی کرکٹ ٹیٖم مَنٛز شمولیت اختیار تہ امی ؤری کۆرُکھ بینالاقوامی کرکٹُک آغاز ۱۹۷۱ء برمِنٛگگمس مَنٛز برتانیاہس خلاف سیریز گِندِتھ تہ یمہِ پتہ روٗدِ أۄمہٕ ۱۹۸۲ء پؠٹھ ۱۹۹۲ء تام ٹیمِ ۂنٛدِ کپتان تےٚ۔ عمران خان سٔنٛز قیادتس اندر زیوٗن پاکستانن ۱۹۹۲ء تُک کِرکَٹ ورلڈ کپ.

== ابتدائی زندگی تہ تعلیم ==
 
عمران خان زاوِ ۲۵ نومبر ۱۹۵۲ لاہور پاکِستانس مَنٛز، اۄمہٕ ٲسؠ [[پشتون]] کِس مشہور نیاز ی خاندانس سٲتؠ تعلق تھاوان مگر إہٕنٛز والدہ ٲس زیادٕ تر میانوالی مَنٛز آسان۔ عمران خان اوس اکرام الہ خان نیازی سُند اَکھ کُن نِچو۔ شُراہمِ صدی مَنٛز ٲس إہٕنٛد جد ہیبت خان نیازی [[شیر شاہ سوری]] سٕندِ معزز فوجی جنرل بےٚ پنجابٔکِ گورنر۔ إہٕنٛز والدہ ٲس پشتون کِس برکی قبیلس سٲتؠ تعلق تھاوان  اِمہ کبیلن چھُ مجید خان تہٕ جاوید برکی ہِوؠ کرکٹر پاکِستانس دِتمٔتِ 
 
جوانی مَنٛز ٲس عمران خان خاموش مزاج انسان۔ ابتدائی تعلیم کرٔکھ [[لاہور]] کِس کیتھیڈرل اسکول تہ ایچیسن کالج پؠٹھ حاصِل امہِ پتہٕ گٔیہِ اعلیٰ تعلیم حاصل کرنہٕ خٲتٔر [[برطانیہ]] تَتؠ کۆرُکھ رائل گرامر  اسکول مَنٛز دٲخلہ تہ پتہٕ کرٔکھ [[آکسفورڈ یونیورسٹی]] مَنٛز [[سیاست]]، فلسفہ تہ معاشیات کیٚن مضمونَن مَنٛز گریجویشن حاصل۔ ۱۹۷۴ء مَنٛز رودِ [[آکسفورڈ یونیورسٹی]] کِرکٹ ٹیم کپتان.

== ذٲتی زِندگی تہٕ سمٲجی کامہِ ==

۱۹۹۰ء دُوران دیُت عمران خانَن کھیلَن باپَتھ یونیٖسؠفُک خاص نمٲئِندٕ بٔنِتھ بَنٛگلادیش، پٲکِستان، سری لنٛکا، تہٕ تھائی لینٛڈس منٛز صحت تہٕ اِمیگرٛیشَن پرٛوگرامَن واریاہ فروغ. اؠمو چُھکھ لَنٛدنُک بۆڈ بار کِرکٹ اِدارٕ لارٛڈ ٹٕرنٲرٔس سٲتؠ تےٚ کٲم کٔرمٔژ. ۱۹۹۲ء کہِ ورلڈ کَپ پتہٕ گٔیٛؠ عالمی کرِکٹ نِش سبکدوش تہٕ امہِ پتہٕ گٔیہِ سمٲجی کامؠن منٛز آوٕرِ، اَتھی دُوران ترٛٲوٕکھ پَنؠ نہِ ماجہِ ہٕنٛد ناوٕ شوکت خانم میموریل کینسر ہسپتالٕچ بُنیاد یوٚس زنہٕ پٲکِستٲنُک گۄڈنیُک کینسر ہسپتال اوس. امہِ چہ تٲمیٖر خٲتٔر کۆرُکھ دُنیا بھرٕ پؠٹھ ۲۵ مِلیَن ڈالَر زَکات خمع۔
۲۷ اَپریل ۲۰۰۸ کۆر عمران خانَن میانوالی ضلعس منٛز نمل کالج نٲمی اکہِ تکنیٖکی کالجُک قیام تہٕ دَسمبر ۲۰۰۵ پؠٹھ چھُ اَتھ بریڈ فورڈ یوٚنورسِٹی کہِ ایسوسیٖایٹ کالجُک درجہٕ حٲصِل. ایٚمیٛن چُھ بیٚیہِ اَکھ تنظیٖم یَتھ عمران خان فاؤنڈیشن ناو چھ، ایمُک مقصد چُھ پورٕ پٲکِستٲنَس منٛز محتاج لوٚکَن ۂنٛز مدد کرٔنؠ، امہِ تنظیٖمہِ چُھ پٲکِستٲنَس منٛز سٲلاب زدَن واریاہ مدَد کٔرمٔژ. عمران خان فاؤنڈیشن تہٕ بخش فاؤنڈیشن کٔر یِکہٕ وٹہٕ اَکھ مُہِم ''روشن گاؤں'' شروع، اَتھ مہمِ تَحت ایٚن منتخب گامَن منٛز شمسی توانٲئی ۂنٛدِ سٹیشَن قٲیِم کرنہٕ تہٕ گامہٕ والؠن اؠن اَتھ توانٲئی پؠٹھ چَلَن وٲلؠ لالٹیٖن دینہٕ۔

== مسئلہ کشمیرس پٹھ تاسوند کردار ==
عمران خانن تل 1971 بعد گورِک دفعہ اقوام متحدہ ہانز سلامتی کونسل مَنٛز۔

==حَوالہ==
{{Reflist}}

[[زٲژ:کِرکٹ کھِلٲڑی]]


{{stub}}
