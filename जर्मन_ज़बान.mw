{{ltr}}
{{1}}
{{P1|[[جَرمَن زَبان]]}}
{{P1|जर्मन ज़बान}}
{{2}}
[[File:Official_German_language_in_the_World.svg|393px|right|thumbnail|<span style = "float:left;"><span style="display:inline-block;vertical-align:top;box-sizing:border-box;width:34px;height:23px;overflow:hidden;font-size:15px;border:thin solid #333;background:#285F27;color:#202122;text-align:center;">&nbsp;</span>जरमन छु कुनुय सरकऻरी ज़बान
<span style="display:inline-block;vertical-align:top;box-sizing:border-box;width:34px;height:23px;overflow:hidden;font-size:15px;border:thin solid #333;background:#008000;color:#202122;text-align:center;">&nbsp;</span>जरमन छु बाक़ीयन ज़बानन सॗत्यन सरकऻरी ज़बान
</span>]]
जर्मन ज़बान (जर्मन: ''Deutsch'', तलफ़्फ़ुज़:  [dɔʏtʃ]) छॆ अख मग़रबी यूरपी ज़बान यॏस छॆ मंज़ [[यूरोप]]स मंज़ बोलनॖ यिवान। जर्मन छु [[जर्मनी]], [[स्विट्ज़र्लैंड]], [[आस्ट्रिया]], [[लीख़्टेन्स्तटाईन]] तॖ [[इटली]] हुंद [[टायरोल]] सूबस मंज़ सरकऻरी ज़बान। बॆयि छॆ यि [[लक्सम्बर्ग]], [[बेल्जियम]] तॖ जनूबी-मशरिक़ी [[पोलंड]]स मंज़ बाक़ीयन ज़बानन सॗत्यन सरकऻरी ज़बान।

जर्मन छु सारिवॖय ख्वतॖ बाक़ीयन मग़रबी यूरपी ज़बानन ह्युव; मिशलन [[आफ़्रीकान्स]], [[डच]], [[अंग्रीज़ी]], [[ब्वन जर्मन]], [[लक्सम्बर्गी]] तॖ [[यिद्दी]]। यॆम्य सॖन्द्य लफ़ॖज़ छि [[डेनिश]], [[नौर्श्क]] तॖ [[स्वीडिश]] हिव्य।

जर्मन छु दुनिया हुन्द अहम ज़बानन मंज़ अख तॖ तक़रीबन १० करोर लूखन खऻत्रॖ माजि-ज़्यव तक़रीबन १३ करोर  लूख छि जर्मन समजान। यि छु [[यूरपी इत्तिफ़ाक़]]स मंज़ सारिवॖय ख्वतॖ ज़्यादॖ बोलनॖ यिनॖ वोल ज़बान।

==तवऻरीख़==
जर्मन हॖन्द ज़्यादॖतर लफ़ॖज़ तॖ ग्रामर छि [[प्रोन थॊद जर्मन]] तॖ [[मंज़ थॊद जर्मन]] पॆठॖ आमॖत्य।

===जदीद जर्मन===
जेकब तॖ विल्हल्म ग्रिम ([[ग्रिम बिरादरन]]) ॴस्य जर्मन ॳदीब्य यिमव ओस "[[डौईशेस वोर्टर्बूख़]]" (Deutsches Wörterbuch) ल्यूखमुत। यि ओस अख जर्मन ज़बान हुन्द लुग़ात यॆमि पॆठॖ छु जदीद जर्मन आमुत। "डौईशेस वोर्टर्बूख़" छु जर्मन ज़बानुक अज़ ताम ति सरिवॖय ख्वतॖ बॊड लुग़ात।

==ग्रामर==
जर्मन ज़बानस मंज़ छि च़ोर [[हालथ]] (case), तॖ त्रॆ [[जिनॖस]] (gender)।

===नावॖत्य===
तिक्याज़ि जर्मनस मंज़ [[नावुत|नावॖत्य]] छि हालथस, जिनॖसस, तॖ तेदादस सॗत्यन बदलान, अमिकिन्य छि नावॖतॖक्य स्यठा रूप्य आसान।
* च़ोर [[हालथ]]: आसन हालथ, मफ़ूली हालथ, वर्गॖ हालथ तॖ मिलकेती हालथ (जर्मन: Nominativ(नौमिनाटिफ़), Akkusativ(आकूज़ाटिफ़), Dativ(डाटिफ़), Genitiv(गेनीटीफ़))।
* त्रॆ [[जिनॖस]] : नर (जर्मन : Maskulinum), मादॖ (जर्मन : Femininum) तॖ नऺथी (जर्मन : Neutrum)। जर्मनस मंज़ प्रथ नाव्तिस छु जिनॖस आसान। कऻशिर ज़बानस ह्युव छि यथ मंज़ नर तॖ मादॖ मगर छु अख ब्याख जिनॖस ति : नऺथी, युस छु ना मादॖ ना नर।
* ज़ॖ [[तेदाद]] : वऻहिद (Singular) तॖ जमा(Plural)।
मिशलन वुछिव अख जर्मन नावुत [[wikt:Apfel|Apfel]] (तलफ़्फ़ुज़: अप्फ़ऺल, मतलब: [[च़ूंठ]])। यि छु अख नर नावुत तॖ वऻहिद रूप छु [[wikt:Äpfel|Äpfel]]।

===क्रावॖत्य===
जर्मन क्रावतन छि यिमन चीज़न सॗत्य लऺग्य (inflections) लगान:
* क़ॖसॖम : जर्मन क्रावॖत्य छि ज़ॖ क़ॖसमॖक्य आसान: weak (तलफ़्फ़ुज़: वीक, मतलब : कमज़ोर) तॖ strong (तलफ़्फ़ुज़: स्ट्रौंग, मतलब : मज़बूत)।
* [[तेदाद]] : वऻहिद (Singular) तॖ जमा (Plural)।
* [[शख़ॖस]] : ॳकिम, दॊयिम तॖ त्रॆयिम शख़ॖस।
* [[कथ]] : सक्रय कथ (जर्मन: Aktiv Genus, अंग्रीज़ी : active voice) तॖ नॆश्क्रय कथ (जर्मन: Passiv Genus, अंग्रीज़ी : passive voice)।
* [[काल]] : जर्मनस मंज़ छि ज़ॖ मूल काल : अज़ काल तॖ पथ काल। बाक़ीयन क्रावतन सॗत्यन हॆकन बॆयि च़ोर काल आसिथ।

[[Category:जर्मनी]]
[[Category:ज़बान]]
