{{Dead end|date=اَکتوٗبَر ٢٠٢١}}

{{Unreferenced|date=اَکتوٗبَر ٢٠٢١}}
'''احد زرگر'''، عبدالاحد زرگر صأب
احؔد زرگر ناو گو تَمِہ ساتہٕ سأرسٕے کٔشیٖر اندر مشہور تٕہ زبان زد ییلِہ 1940ء مَنٛز زرگر صأبن یِہ رنگمار غزل ووٗن 
احد زرگر
احد زرگر|لا سرٕ کر دپان منٕہ چی سپار
کافر سپدِتھ کوٚرُم اقرار 
حرفن معنی زانِہ ہوشیار
کافر سپدِتھ کوٚرُم اقرار
زِندٕ کر مردس سٕتی صحبت
رِندٕ چالِہ بأگرُس لول محبت
گِندنۍ مادِ نَر وصلُک زار
کافر سپدِتھ کوٚرُم اقرار
یس سٕتۍ نکاح چُھے با تدبیٖر
تس سٕنزِ بَبِہ چو دامٕہ دامٕہ شیٖر
یُتھ نٕہ گانگل کری کانٛہہ اغیار
کافر سپدِتھ کوٚرُم اقرار
حسٕہ بوٗز مألِس دیٗو گردن
یس زاکھ تس سٕتی وأصِل بن 
گژھ برادر کرُن پیٖر و پار
کافر سپدِتھ کوٚرُم اقرار .........

احد زرگر|دپان سأرسٕے کشیٖرٕ مَنٛز ووٗتھ اتھ کلامَس پؠٹھ سخ شور و ش۔ ییلِہ زن عام پأٹھۍ چُھ یوان وَننہٕ زِ  زرگر صأبس آو اتھ غزلس پؠٹھ حُکمِ کُفر دِنٕہ مگر یٕہ چُھنٕہ صحیح کیازکٕہ کأنٛسِہ قأضؠ یا مولوین چَھنِہ اتھ مَنٛز مُداخلت کٔرمٕژ  البتہ زرگر صأبنٕہ وننٕہ مُطأبِق دراے نٕہ تٕم لگ بھگ ترٚین ریتن گَرِ نیبر کُن تہِ۔ تِکیازِ لُکھ أسؠ مُشتعل تِہُند ونُن اوس زِ عام چُھ خام البتہ حرفن معنی زانِہ ہوشیار۔

== اِبتدٲئی زِندگی تہٕ تٲلیٖم ==

عبدالاحد زرگر صٲب زایِہ 1303ھ بمُطأبق 1882ء سریٖنگرٕ کِس زونی مَر علاقس مَنٛز۔ اَتِہ اوس یِمن ماتامال۔ تِہنٛدِس بابٕہ صٲبس اوس غلام محی الدین زرگر ناو۔ تِہُند خاندٲنی پیشِہ اوس شال وۄنٕنؠ۔ زرگر صأبنِس گرَس منٛز چُھ ابتدا پؠٹَھے فقیٖرَن تٕہ بُزرگن ہُند یُن گژُھن روٗدمُت۔ یِہنٛدِس بُڈؠ ببَس تہٕ بابہٕ صٲبس نِش أسؠ جان جان خدا دوست بزرگ یِوان گژھان تٕہ أتھؠ ماحولس منٛز پرٛیتھیو زرگر صٲب تِہ۔ مُروجٕہ تعلیم حٲصِل کرنٕہ خأطرٕہ آیِہ زرگر صٲب بُلبُل لنکرٕ أکِس پرایویٹ مدرسَس مَنٛز تراونٕہ تٕہ مزید اتھ سٕتؠ گٔے کأدی کدل أکِس اوخُن صأبس نِشہ تِہ تس نِش کٔرٕکھ کم جادٕ عربی یِچ زان حأصل۔

زرگر صأبن کور 14 ژوداہ وری وأنسِہ منٛز پیر یِم  کاوٕڈارِ روزان أسۍ تٕہ تِمن اوس ناو
جناب عبدالکبیر لون صأب 
عبدالکبیر لون صأبس سٕتۍ سٕتی گٔے زرگر صأب مزیز ووستادن نِش تِہ یِمن منٛز قأبل زِکر تَمِہ وقتٕکۍ میرواعظ کشمیر مولانا 
احمداللہ (عمہ صأب) صأبس نِش تٕہ
رسول بٹ صأب
یِم چِھ کوژھل کأم آسمٕتۍ کران وازٕ پورِ سرینگرٕ روزان أسمٕتۍ۔
پیر ثناواللہ صأب 
یِم زن بٹٕہ گنڈ ترال چِھ أسمٕتۍ روزان
عزیز صأب یتو
یِم ناگُم ژوڑرٕ چِھ أسمٕتی روزان أمِہ علاوٕ 
مامٕہ صأب
یِم ڈُمٕہ کدلٕ نواکدلٕہ چِھ روزان أسمٕتۍ۔

احد زرگر|زرگر صأبن پنُن وَنُن چُھ زٕ بہ اوسُس پنٕنۍ جوٗلۍ ہیتھ پھیران آسان أکِس ہیوان اکھ چیز تٕہ بییِس بیاکھ چیز  البتہ عبدالکبیر لون صأبنِس صحبتس اندر روٗدۍ یوتام لون صأب زندٕہ أسۍ۔
زرگر صأبُن تعلق اوس دۄن روحأنی سِلسِلن (قادری)، تٕہ (کُبروی) سلسِلن سٕتۍ۔

احد زرگر|زرگر صأب أسۍ سیٹھاہ کم غذا کھیوان نہایت خوش پوش روزُن پسند کران۔ خلوت نشینی أسۍ پسند کران۔
زرگر صأبن چِھ زٕ ۲ خاندر کٔرۍ مٕتۍ۔ گوڈنِچ خاندارین گٔیکھ کینٛہہ کال گٔژھتٕھے رحمتِ حق تٕہ پتِہ کۄرُکھ بیاکھ خاندر ویجبیارِ۔ یہندِ بطنٕہ منٛزٕ پانژ ۵ اولاد زٕ ۲ نیچِوۍ ترےٚ ۳ کورِ زایِہ۔

== شٲیِری ==
زرگر صأبَن چھ، حمد، نعت، منقبت، غزلیات، اکہٕ نندُن، مولوی نامہٕ تہٕ اکھ مثنوی گُل صنوبر، لیچھمٕژ۔

==== [ حــمد  ] ====
احد زرگر|دمہٕ دمہٕ حمداہ ژےٚ کُن چُھس دپان کیاہ لیٚوکھ تَھم ازلس تَے
ازلٕچِہ باگنَے بیشک چھ بے پَے عأقل وُچِھم حأران

==== [ نعــت] ====
احد زرگر|چُھ بے شک سو بسو انوارِ محمدؐ 
چُھ دیٖدن روبرو دیٖدارِ محمدؐ 
کمامہ حُسنٕہ کِس کعبس زٕ محراب 
امامٕہ تَتھ چُھ خوش گُفتارِ محمدؐ۔۔۔۔۔

==== [مناقب ] ====
احد زرگر|امیرا ؒ دۄن جہانَن چَھے امیری 
بہٕ چُھس پیٖری مۓ کرتَم دستگیٖری
ژےٚ روٚس کۄسہٕ جاے چَھم ییٚتِہ کرَے فریاد
سیاه کارس کٔرِو وُنکیٛن مےٚ امداد 
پوٚرُم لا تقنَطو مِن رحمتِ اللہ 
اُمید تی چَھم ژٕ چُھکھ نا میون مولا

==== [ غــزلیات  ] ====
احد زرگر|1:مےٚ چیوٚ مَے أمہِ عشقٕنہِ وانہٕ دیکھو 
2: الست بِرَبِکُم گوم نِدا کمہِ تام شَیے 
3: قوالہٕ ژٕ دیوٗ تارِ صدا سُے چُھ مُدا میون 
4: رنگ بألی ڈوٚلُم تازٕ گُلس ، سُے مےٚ دِلس کان
5: ترأوِتھ ژوٚلُم سُہ دلبر تھأوتھ فراق افسوس
۔۔۔۔۔۔۔۔۔۔۔۔۔۔۔۔۔۔۔

=== تٕہ أمِہ علاوٕہ ===
احد زرگر|[اَکٕہ نَندُن] [مولوی نامٕہ] مثنوی [گُل صنوبر] 
تٕہ لیچھمٕژ . یِمن اندر زرگر صأبن کأشُر ، اردو ، فارسی تٕہ عربی علاوٕہ  سنسکرت زبأنۍ  ہٕندۍ الفاظ ورتأومٕتی . زرگر صأبنِہ شاعری منٛز چُھ اکھ بِدون  اندازِ باوت ، لفظن ہُند الگ ورتاو سرینٛیر تٕہ کٔشِش یۄس عاشقن وولسَنس چَھ انان .

احد زرگر|زرگر صأب چُھ تقریباً سأرسٕے کشیٖرِ پھیٛورمُت تِکیازِ زرگر صأبٕنۍ مُرید تٕہ طألب چِھ کشیٖرِ ہِندین تقریباً سأرنٕے علااقن تٕہ گامن اندر أسمٕتۍ یِمن اندر پنڈت برادری ہٕند تٕہ واریاہ شأمل چِھ ٲسمٕتۍ .

احد زرگر|زرگر صأب سَپٕدۍ 21 نومبر 1983ء ژندٕروارِ دۄہ رحمت حق . تِم آے نروَرِ سرینگرٕ پَننِس آبأئی مقبرس سٕتۍ أکِس الگ مقبرس اندر سُپرد خاک کرنٕہ .اتھ مقبرس پیٹھ آو اکھ شاندار تٕہ خوبصورت روضِہ تعمیر کرنٕہ .
زرگر صأبن دۄہ چُھ پریتھ ؤریٕہ 12 اگست سیٹھاہ شاندار طریقس پیٹھ مناونٕہ یوان .
