{{Multiple issues|
{{Underlinked|date=جولائی ٢٠٢١}}
{{Orphan|date=جولائی ٢٠٢١}}
}}
'''میانؠ کٔشیٖر''' چھِ اَکھ نَظٕم یس [[ظریف احمد ظریف]] چھ لچھمژ

یہِ چھِ پٔزؠ پأٹھی سۄرگچ اَکھ تصویر

یہِ چھِ سأنؠ کشیر یہِ چھ میأنی کشیر

ییتہِ تھنہٕ پٚیے صوٗفج سنت ریشٚی پیر

یہِ چھِ سأنؠ کٔشیٖر یہِ چھِ میأنی کٔشیٖر

اَتھ لوٕ ہتہ لولُک شوٗژر چُھم

یہِ چھ جۄشبویہ مشکاوان رُم رُم

تھنہٕ پیمٕتی ییتہ کم کم ولہٕ ویٖر

یہِ چھِ سأنؠ کٔشیر یہِ چھِ میأنی کٔشیٖر

امہ کُنرک آسن لۄلہ للہ نوو

اَمہِ گٹہِ مَنٛز گاشک آگر ہوو

یہِ چھ شوقل خابن ہند تأبیر

یہِ چھِ سأنؠ کٔشیٖر یہِ چھِ میأنی کٔشیٖر

اَتھ بونؠن ویرؠن ہُنر شہؠجار

اَتھ اَردُلی بالن پٹھ دؠودار

یہِ چھ انہری جابن ہُند تأمیٖر

یہِ چھِ سأنؠ کٔشیٖر یہِ چھِ میأنی کٔشیٖر

یٚیتہِ وۄسہٕ درۄسہٕ لولٕچ یارٕ بلن

تن من چھوٚل وؠتھِ بٚییہِ جھیِل ڈلن

یٚیتہِ للہ چوو نُندٕ ریشٚی امرؠت شیٖر

یہِ چھِ سأنؠ کٔشیٖر یہِ چھِ میأنی کٔشیٖر

اَتھ ازلے باگہِ چُھ بارٕنی تون

اَتھ پھۄلہٕ وُن رَلہٕ وُن مالٕنی کرون

یہِ چھ متیرن مسکن شتھرن تیٖر

یہِ چھِ سأنؠ کٔشیٖر یہِ چھِ میأنی کٔشیٖر

{{Uncategorized|date=جولائی ٢٠٢١}}
[[زٲژ:نَظٕم]]
